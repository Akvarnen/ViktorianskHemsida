<!DOCTYPE html>
<html lang="sv">
<head>
    <meta charset="utf-8">
    <meta name="author" content="Agnes Kvarnsbacke">
    <meta name="description" content="19th Century Fashion, Beauty & Etiquette">
    <meta name="keywords" content="1800s, fashion, beauty, etiquette">
    <meta name="viewport" content="width=device-width, initial-scale=1, maximum-scale=1">
    <title>Etikett</title>
    <script src="https://ajax.googleapis.com/ajax/libs/jquery/3.6.1/jquery.min.js"></script>
    <script src="java.js"></script>
    <link rel="stylesheet" href="style.css">
</head>
<body>
    <section>
        <a href="#" id="mobileButton"><img src="images/menuSymbol.png"></a>
        <section id="mobileSideNav">
            <a href="#" id="closeButton">X</a>
            <h2>Innehåll</h2>
                <a href="#eveningParties" class="pageLink">Kvällsfester</a><br>
                <a href="#visits" class="pageLink">Morgonvisiter</a><br>
                <a href="#dinners" class="pageLink">Middagar och bordsetikett</a><br>
                <a href="#ballroomEtiquette" class="pageLink">Balsalsetikett</a>
        </section>
    </section>
    <header>
        <img id="floralHeader" src="images/flowerHeader.jpg">
        
        <nav id="navigationbar">
            <a href="home.html" class="navLink" id="homeLink">Start</a>
            <a href="fashion.html" class="navLink" id="fashionLink">Mode</a>
            <a href="beauty.html" class="navLink" id="beautyLink">Skönhet</a>
            <a href="etiquette.html" class="navLink" id="etiquetteLink">Etikett</a>
            <a href="about.html" class="navLink" id="aboutLink">Om</a>
        </nav>
    </header>
    <main>
        <section class="textSection">
            <h2>Etikettsregler för den viktorianska kvinnan i samhället</h2>
            <article>
                <h3 id="eveningParties">Kvällsfester</h3>
                <p>Det första en kvinna gjorde vid en inbjudan till en kvällsfest var att ge ett svar så fort som möjligt, för att inte vålla några problem för värdinnan. Det var viktigt att vara punktlig och inte anlända mer än en halvtimme efter den nämnda tiden. Om den kvinnliga gästen däremot blev sen skulle hon inte ge någon slags ursäkt. Det ansågs vara osmakligt. Under kvällsfesten fanns det en del oskrivna regler en kvinna borde följa:</p>
                <ul class="etiquetteRules">
                    <li>Så fort hon hade anlänt till värdinnans hus skulle hon, utan att stanna, gå raka vägen till omklädningsrummet. Hon skulle vänta på sin tur och därefter fixa till sig själv för att se så presentabel ut som möjligt.</li><br>
                    <li>Väl inne i salongen skulle hon genast hälsa på värdinnan och presentera sin kavaljer om denne var en främling. Att tala för länge med värdinnan skulle undvikas eftersom värdinnan förmodligen hade fler att hälsa på.</li><br>
                    <li>Om den kvinnliga gästen anlände ensam var det inget fel att kalla på mannen i huset som kunde eskortera henne till salongen för att därefter lämna henne. Om hon annars träffade på en väninna i omklädningsrummet kunde dessa gå tillsammans. Däremot ansågs det oanständingt att gå ensam till salongen.</li><br>
                    <li>Det var väldigt opassande för en kvinna att vara högljud och dra till sig uppmärksamhet, samtidigt som hon borde upprätthålla ett glatt beteende.</li><br>
                    <li>Att visa tillgivenhet skulle undvikas. Hon fick inte kyssa, omfamna eller hålla om ens sin närmaste väninna. Det ansågs vara oanständigt och visa på låg börd.</li><br>
                    <li>Om den kvinnliga gästen var musikalisk av sig kunde hon spela <i>ett</i> musikstycke om värdinnan bad henne. Hon borde då spela med värdighet och inte göra en show av sig själv.</li><br>
                    <li>När andra gäster spelade isntrument eller sjöng var det extremt oartigt att tala eller skratta högt medan. Hon borde istället lyssna tyst och intresserat på artisten.</li><br>
                    <li>När hon gick till kvällsmaten var det oartigt att acceptera något som en annan gentleman än hennes egen kavaljer gav henne. Kavaljeren fick med all rätt bli upprörd om detta hände.</li><br>
                    <li>Om hon behövde lämna kvällsfesten tidigare än de andra gästerna skulle hon meddelan värdinnan i låg ton och sedan ge sig av obemärkt. Om hon däremot gav sig av runt den vanliga timmen behövde hon inte vara försiktig, utan kunde ta ett formellt farväl av värdinnan.</li><br>
                    <li>Under veckans gång skulle hon lägga en kort visit hos värdinnan om denne var en främling eller bektant. Om värdinnan istället var en nära värdinna kunde visiten dröja upp till två veckor.</li>
                </ul>
            </article>
            <article>
                <h3 id="visits">Morgonvisiter</h3>
                <p>Morgonvisiter var korta artighetsbesök som varade mellan 10 och 20 minuter. De vanliga timmarna att lägga visiter var mellan klockan 11 och 14, eller 12 och 15. Alla visiter skulle läggas mellan dessa timmar och fick inte vara tidigare eller senare.Om väninnan hade besök skulle gästen göra sin visit så kort som möjligt men inte kortare än 10 minuter. Vid morgonvisiten fanns det en del etikettsregler en kvinna var rekommenderad att följa:</p>
                <ul class="etiquetteRules">
                    <li>När en betjänt öppnade dörren skulle hon ge honom sitt kort. Om väninnan inte var hemma skulle den kvinnliga gästen lämna sitt kort där, annars skulle hon skicka upp det. Det ansågs oanständigt att lägga morgonvisiter utan kort och väninnan kunde med all rätt känna sig förolämpad.</li><br>
                    <li>Om väninnan var hemma skulle den kvinnliga gästen gå in och vänta i salongen. Hon skulle sitta ned och inte resa sig upp förrän hennes väninna anlände. Det var ouppfostrat att sträva runt i rummet och undersöka det.</li><br>
                    <li>Vid morgonvisiter med anledning av gratulation borde den kvinnliga besökaren gratulera väninnan hjärtlig med intresse och sympati. Sådana visiter skulle ske inom en vecka efter eventet som ledde till gratulationen.</li><br>
                    <li>Vid morgonvisiter med anledning av beklagelser borde den kvinnliga gästen visa stark sympati. Att ha ett glatt beteende var en förolämpning. Under visiten skulle hon inte ignorera ämnet som lett till beklagelsen men ändå inte tala om sådant som kunde göra väninnan ännu mer upprörd.</li><br>
                    <li>Om hon lade märke till händesler som kallade på väninnans uppmärksamhet skulle hon genast ge sig av för att inte vara ivägen, hur kort visiten än blev.</li><br>
                    <li>Hon fick inte ta med sig ett barn till morgonvisiten om barnet inte var tillräckligt gammalt för att sitta still och uppföra sig värdigt. Att ha ett barn som ständigt gick runt i rummet och rörde saker kunde vara extremt irriterande för väninnan.</li><br>
                    <li>Om hon var inbjuden till att gå upp till väninnans privata rum skulle hon självklart göra det, men endast om hon blev inbjuden till det. Hon skulle då knacka och vänta på väninnans svar innan hon öppnade dörren till rummet.</li><br>
                    <li>Om vännen hon skulle besöka var en sjuk eller skadad man som var fast i sitt rum var det inte oanständigt att lägga visit hos honom. Det var både artigt och vänligt att besöka någon som inte kunde ta del av societeten på grund av långvariga sjukdomar eller liknande.</li>
                </ul>
            </article>
            <article>
                <h3 id="dinners">Middagar och bordsetikett</h3>
                <p>När en kvinna fick en inbjudan till en middagsbjdning skulle hon ge ett svar så fort som möjligt för att inte göra det svårt för värdinnan att planera. Om den kvinnliga gästen tackade ja för att senare bli tvungen att tacka nej var det goddatgbart att göra det endast en timme innan middagsbjudningen, men det var tacksamt om hon gjorde det tidigare. Under middagsbjudningen fanns det en del oskrivna regler som en kvinna skulle följa:</p>
                <ul class="etiquetteRules">
                    <li>Hon skulle anlända mellan en kvart och en halvtimme tidigare än den satta tiden. Så fort hon hade anlänt skulle hon gå raka vägen till omklädningsrummet för att fixa till sig innan hon kunde gå till salongen. Väl inne i salongen skulle hon genast hälsa på värdinnan och tala med henne innan hon samtalade med andra gäster.</li><br>
                    <li>När hushållet signalerar att middagen är redo skulle hon hälsa på eskorten som värdinnan presenterade henne för. Hon skulle sätta sig på platsen utpekad av värdinnan eller servitören.</li><br>
                    <li>Hon skulle sitta värdigt, inte för nära och inte för långt bordet. Det var rekommenderat att bära en liten nåldyna i fickan som hon kunde använda för att försiktigt nåla fast servetten vid midjan. Detta kunde rädda hennes klänning vid olyckor.</li><br>
                    <li>Det var väldigt oartigt att göra anmärkningar på gästerna eller maten som serverades.</li><br>
                    <li>Den kvinnliga gästen skulle tala tillräckligt högt för att bli hörd men inte <i>för</i> högt. Om sällskapet var väldigt stort och hon endast samtalade med personerna brevid skulle hon tala med tydlig men låg röst för att inte störa andra. Att viska ansågs vara ouppfostrat. Hon skulle konversera glatt, skratta tyst och ge all sin uppmärksamhet åt talaren.</li><br>
                    <li>Hon fick aldrig sträcka sig efter maten på bordet eller resa sig upp för att hämta det. Istället skulle hon fråga servitören eller gentlemannen brevid om han nådde det hon önskade.</li><br>
                    <li>Hon fick med all rätt tacka nej till att dricka vin med en gentleman. Ingen dam fick någonsin dricka vin under middagen trots att hon trodde sig klara det. Hennes kinder skulle blossa upp och hon skulle behöva tillbringa resten av kvällen med huvudvärk.</li><br>
                    <li>Att äta fort ansågs vara ouppfostrat. Hon skulle alltid äta med så små tuggor som möjligt för att vara beredd på att genast börja konversera. Hon skulle heller aldrig ge ljud ifrån sig medan hon åt, det ansågs vara vulgärt.</li><br>
                    <li>När middagen var över skulle hon resa sig upp tillsammans med de andra kvinnliga gästerna vid värdinnans signal. Hon skulle tillbringa minst en timme i salongen efteråt innan hon begav sig hemåt.</li><br>
                </ul>
            </article>
            <article>
                <h3 id="ballroomEtiquette">Balsalsetikett</h3>
                <p>Precis som vid andra inbjudningar var en kvinna tvungen att ge sitt svar så fort som möjligt. Baler var den viktoriansa erans högpunkt där värden och värdinnan fick lov att visa upp sin förmögenhet och gästerna njuta av den. Dessa baler pågick i flera timmar där musik, dans och middag på stående fot ingick. När fler än 100 gäster var inbjudna kallades eventet för en stor bal, annars endast bal, om inte gästerna var färre än 50. I så fall kallades det endas för en dans. På balen fanns det en del etikettsregler en kvinna var rekommenderad att följa:</p>
                <ul class="etiquetteRules">
                    <li>En kvinna borde bära en lätt och ljus klädsel på en bal. Om hon var gift borde hennes klädsel bestå av en ljus klänning, dekorerad med blommor, spets eller tyll samt smycken och fjädrar. Om hon var en ung, ogift kvinna var vita eller ljusa färger passande. Hennes frisyr skulle utsmyckas med blommor eller rosetter och aldrig fjädrar.</li><br>
                    <li>Det första hon skulle göra när hon klev in i balsalen var att leta upp värdinnan och tala med denna. Därefter skulle hon vända sig till de andra gästerna i rummet.</li><br>
                    <li>Vid en privat bal fick hon aldrig neka en inbjudan från en gentleman. Det kunde vara en förolämpning till värdinnan att göra så. Vid allmäna baler var det rekommenderat att tacka nej till alla introduktioner gjorda av ceremonimästaren.</li><br>
                    <li>Hennes beteende skulle vara ett tyst sådant och hon fick inte dra till sig uppmärksamhet. Hon skulle alltid vara gladlynt men samtidigt värdig. Hon skulle även vara blygsam och reserverad, men aldrig försagd.</li><br>
                    <li>Om hon åtföljdes av en gentleman till balen, förutom hennes far eller bror, hade han rätten att dansa första dansen med henne och eskortera henne till kvällsmålet.</li><br>
                    <li>Det var rekommenderat att dansa endast varannan dans eftersom hon ville undvika utmattning och ett rodnat ansikte. Hon fick vid sådana tillfällen neka inbjudningar med ursäkten att vara allt för utmattad.</li><br>
                    <li>Hon borde heller inte dansa med samma gentleman för många gånger då detta kunde skapa rykten som hon kanske inte ville skulle spridas.</li><br>
                    <li>En ung kvinna fick aldrig gå på en bal utan skydd av en gift kvinna eller en äldre gentleman. Hon fick aldrig lämna balsalen utan eskort eftersom många gentlemän kunde stå utanför. Att se en kvinna korsa en grupp av män var väldigt osmakligt. Hon fick heller aldrig gå över balsalens golv själv.</li><br>
                    <li>Hon skulle aldrig stanna på en bal fram tills alla andra hade lämnat. Det ansågs vara ouppfostrat.</li><br>
                </ul>
            </article>
        </section>
        <aside>
            <section>
                <h2>Innehåll</h2>
                <a href="#eveningParties" class="sideNavLink">Kvällsfester</a><br>
                <a href="#visits" class="sideNavLink">Morgonvisiter</a><br>
                <a href="#dinners" class="sideNavLink">Middagar och bordsetikett</a><br>
                <a href="#ballroomEtiquette" class="sideNavLink">Balsalsetikett</a>
            </section>
        </aside>
    </main>
    <footer>
        <p>Copyright © 2022 Agnes Kvarnsbacke</p>
        <p>Mail: <a href="mailto:agnes@kvarnsbacke.se">agnes@kvarnsbacke.se</a></p>
    </footer>
</body>
</html>